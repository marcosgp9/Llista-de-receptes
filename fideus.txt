Fideus de conill
================

Ingredients per a 4 persones
============================

- Un conill.
- 2 fetges de conill.
- 300 g de fideus.
- Brou de carn.
- 150 g de sang cuita.
- Salsa de 2 tomàtigues.
- 2 cebes.
- 2 grells d'all.
- Herba-sana fresca.
- Julivert.
- Pebre bo.
- Sal.

Elaboració
==========

1- Trossejar el conill, salpebrar-lo i sofregir-lo en una olla de fang.
2- Quan comenci a dorar-se, afegir la ceba picada i la salsa de tomàtiga.
3- Cobrir tot amb el brou.
4- Coure a foc lent durant 30 minuts.
5- Passar els fetges per la planxa i picar-los.
6- Afegir als fetges la sang, pebre bo, alls i julivert i un poc del brou de l'olla. Passar-ho pel túrmix.
7- Quan han passat els 30 minuts, abocar els fideus a l'olla i sal.
8- Quan comenci a bollir, afegir la meitat de la picada.
9- Quan els fideus estiguin llests, afegir l'altra meitat i apagar el foc.
10- Servir.
